Bývalý poslanec a zastupitel Prahy 3 Petr Venhoda (ANO) přišel osobně konfrontovat uživatelku Twitteru kvůli tomu, že ho na síti kritizovala.

Článek
„Dobrý den, vy máte profil na Twitteru?“ ozval se hlas ve zvonku pražské důchodkyně. Před domem stál exposlanec hnutí ANO Petr Venhoda, který je také zastupitelem na Praze 3. Devětašedesátileté paní, která si však nepřála být v médiích jmenována, politik přišel osobně vynadat za to, že o něm na sociální síti napsala, že „je blb“.

Celý incident se odehrál v neděli večer. „Ani nevím, na co jsem reagovala. V osobním životě ale nejsem nijak agresivní. Na Twitteru ale ztrácím nervy, hlavně s vládními politiky a s těmi, co doteď seděli ve Sněmovně,“ vysvětluje Seznam Zprávám dotyčná důchodkyně.

Na sociální síti napsala o politikovi doslova: „Petr Venhoda, co to je za vola?! Aha, blb z Profikorupčního hnutí ANO. To budou všichni brečet po vzoru Andrej Babiš? Prchale, ať jim šéfik řekne, ze brečí zbytečně, nebo málo.“ Petr Venhoda si tak našel adresu autorky tweetu, celou návštěvu u jejího domu si také natáčel na telefon, video poté zveřejnil na sítích.
